---
title: RNA gir nytt liv til teorien om arv av ervervede egenskaper
layout: single
excerpt: "Små RNA-molekyler kan nedarves fra mor til barn"
date: "2014-10-31"
tags:
  - Darwin
  - evolusjon
  - RNA
  - non-coding DNA
categories:
  - blog
---

Denne teksten er også publisert på [Forskning.no/blog](http://forskning.no/content/rna-gir-nytt-liv-til-teorien-om-arv-av-ervervede-egenskaper)


Jeg har aldri vært spesielt god i fotball. Ikke var moren og faren min spesielt gode heller (selv om fattern hadde en kort karriere mellom stengene i bedriftsfotballen). Det kunne derfor vært fristende å forklare mine manglende evner i fotball med mine foreldres manglende innsats og trening på banen. Men det er dessverre ikke sånn det fungerer når egenskaper nedarves.

Ikke lenge etter du er blitt unnfanget blir det allerede bestemt hvilke gener og egenskaper du kan videreføre til dine barn. Kjønnscellene dannes raskt og det arvestoffet (DNA) de fylles med vil ikke bli påvirket av det du foretar deg i livet. Slik er det i hvertfall beskrevet i dagens lærebøker.
